Appleovo jednogodišnje (1) ograničeno jamstvo samo za proizvode marke Apple
ZAKON O ZAŠTITI POTROŠAČA
Jednogodišnje ograničeno jamstvo tvrtke Apple dobrovoljno je jamstvo proizvođača. Ono osigurava prava odvojeno od prava koja daje zakon o zaštiti potrošača, uključujući prava koja se odnose na robu koja nije u skladu s propisima, ali ne ograničavajući se na njih.
Pogodnosti Jednogodišnjeg ograničenog jamstva tvrtke Apple pružaju se povrh, a ne umjesto prava koja daje zakon o zaštiti potrošača. 
Potrošači imaju pravo odabrati žele li servis u skladu s Jednogodišnjim ograničenim jamstvom tvrtke Apple ili u skladu s pravima koja im daje zakon o zaštiti potrošača. 
Važno: uvjeti i odredbe Jednogodišnjeg ograničenog jamstva tvrtke Apple ne primjenjuju se na zahtjeve prema zakonu o zaštiti potrošača. 
Za više informacija o zakonu o zaštiti potrošača posjetite Appleovu web-stranicu (www.apple.com/legal/warranty/statutoryrights.html) ili se obratite lokalnoj agenciji za zaštitu potrošača.
ŠTO JE OBUHVAĆENO OVIM JAMSTVOM?
Apple Distribution International Ltd., Hollyhill Industrial Estate Hollyhill, Cork, Republika Irska (ili njezin pravni sljednik) ("Apple") pruža jamstvo za sve nedostatke materijala i izrade za hardverski proizvod i opremu marke Apple u originalnom pakiranju ("proizvodi tvrtke Apple") kada se upotrebljavaju u skladu s korisničkim priručnicima tvrtke Apple, tehničkim specifikacijama i drugim objavljenim smjernicama za proizvode tvrtke Apple u razdoblju od JEDNE (1) GODINE od datuma originalne kupnje u maloprodaji od strane krajnjeg kupca ("jamstveno razdoblje"). Sredstva dostupna prema Jednogodišnjem ograničenom jamstvu za svoj proizvod tvrtke Apple moći ćete putem lokalnih servisa tvrtke Apple iskoristiti u većem dijelu svijeta (pogledajte odjeljak "Kako ostvariti jamstvene usluge").  U slučaju nedostataka u materijalu i izradi, svoju žalbu možete uputiti tvrtki Apple, čak i u slučajevima kada ste proizvod tvrtke Apple kupili od treće strane.
Napomena: na sve žalbe podnesene u sklopu Jednogodišnjeg ograničenog jamstva tvrtke Apple primjenjuju se uvjeti navedeni u ovom jamstvenom dokumentu.
Nadalje, tvrtka Apple osigurat će telefonsku tehničku podršku tijekom devedeset (90) dana od datuma isporuke proizvoda tvrtke Apple.
ŠTO NIJE OBUHVAĆENO OVIM JAMSTVOM?
Ovo se jamstvo se primjenjuje na hardverske proizvode ili softver koji nisu marke Apple, čak i ako se pakiraju ili prodaju s hardverom tvrtke Apple. 
Proizvodi koji nisu marke Apple mogu imati jamstvo proizvođača koje pruža pogodnosti uz prava iz zakona o zaštiti potrošača – detalje potražite na kutiji proizvoda i u literaturi o proizvodu. 
Pogledajte ugovor o licenciji priložen uz softver za detalje o pravima u vezi s upotrebom softvera.
Unutar država Europskog gospodarskog prostora (EGP) i Švicarske na usluge se možda ne plaćaju naknade za dostavu i narudžbu.  Dostupnost usluga može biti ograničena izvan ovog područja. U slučaju da određena usluga za Appleov proizvod nije dostupna u nekoj od tih država, Apple ili njegov predstavnik obavijestit će vas o eventualnim dodatnim troškovima dostave i narudžbe prije isporuke usluge.  Troškovi dostave i narudžbe neće se primjenjivati u državama u kojima postoji Appleova maloprodajna trgovina ili ovlašteni servis za Appleove proizvode ("AASP") (popis trenutačnih lokacija servisa dostupan je na https://support.apple.com/hr-hr/HT1434).
Kada se tvrtki Apple obraćate telefonom, poziv se ovisno o lokaciji možda naplaćuje. Obratite se mrežnom operateru za detalje.
Ovo jamstvo ne odnosi se na: (a) potrošne dijelove, poput baterija ili zaštitnih premaza, koji se u skladu sa svojim dizajnom troše s vremenom, osim u slučaju da je oštećenje uzrokovano nepravilnošću materijala ili izrade; (b) površno oštećenje, što uključuje, ali se ne ograničava na ogrebotine, udubljenja i razbijenu plastiku na priključcima, osim u slučaju da je oštećenje uzrokovano nepravilnošću materijala ili izrade; (c) oštećenje uzrokovano uporabom dijelova ili proizvoda treće strane koji ne zadovoljavaju standarde specifikacija Apple proizvoda (dostupne na www.apple.com/hrpod tehničkim specifikacijama za svaki proizvod; dostupne i u trgovinama); (d) oštećenja uzrokovana nezgodom, zlouporabom, nepravilnom uporabom, vatrom, dodirom s tekućinom, potresom ili drugim vanjskim uzrokom; (e) oštećenja nastala uslijed rukovanja Apple proizvodom na način drugačiji od onoga navedenog u korisničkom priručniku, tehničkim specifikacijama ili drugim objavljenim smjernicama o uporabi Apple proizvoda; (f) oštećenja nastala uslijed servisa (uključujući nadogradnje i proširenja) koji nije obavio Appleov predstavnik ili ovlašteni servis za Apple proizvode ("AASP"); (g) Apple proizvod koji je bez Appleovog pisanog odobrenja prilagođen sa svrhom izmjene funkcionalnosti ili sposobnosti; (h) oštećenja nastala standardnim trošenjem materijala ili nekim drugim načinom koji je povezan sa standardnim zastarijevanjem Apple proizvoda; (i) slučaj u kojem je određeni serijski broj Apple proizvoda uklonjen ili prekriven ili (j) slučaj u kojem nadležna tijela obavijeste Apple o krađi proizvoda ili u slučaju u kojem niste u mogućnosti deaktivirati omogućenu lozinku ili poduzeti ostale sigurnosne mjere osmišljene u svrhu sprječavanja neovlaštenog pristupa Apple proizvodu i niste u mogućnosti dokazati vlasništvo nad proizvodom (npr. predočavanjem dokaza kupnje).
VAŽNA OGRANIČENJA
Apple može ograničiti jamstveni servis za Apple TV na države u kojima Apple ili njegovi ovlašteni distributeri prodaju uređaj.
Za iPad uređaje s mobilnom pokrivenošću i iPhone uređaje, jamstvo pruža pokrivenost servisom za zemlje u Europskom gospodarskom prostoru (EGP-u) i Švicarsku. Izvan navedenog prostora mogućnosti servisa mogu biti ograničene zbog tehničkih poteškoća na koje Apple nema utjecaja – informacije povezane s iPad uređajima s mobilnom pokrivenošću i iPhone uređajima potražite na www.apple.com/hr/iphone/LTE/iwww.apple.com/hr/ipad/LTE/.
Za iPad uređaje jamstvo ne pruža pokrivenost servisom na području Kine zbog razlika u WiFi vezi na koje Apple nema utjecaja.
VAŠE ODGOVORNOSTI
AKO VAŠ PROIZVOD TVRTKE APPLE MOŽE POHRANJIVATI SOFTVERSKE PROGRAME, PODATKE I DRUGE INFORMACIJE, TREBALI BISTE PERIODIČNO IZRAĐIVATI SIGURNOSNE KOPIJE INFORMACIJA SADRŽANIH NA MEDIJIMA ZA POHRANU SVOG PROIZVODA TVRTKE APPLE KAKO BISTE ZAŠTITILI SADRŽAJ I KAO MJERU PREDOSTROŽNOSTI U SLUČAJU MOGUĆIH KVAROVA U RADU. 
Prije slanja proizvoda tvrtke Apple na jamstveni servis, trebali biste napraviti zasebnu sigurnosnu kopiju sadržaja s njegovih medija za pohranu, ukloniti sve osobne podatke i onemogućiti sve sigurnosne lozinke. Sadržaji medija za pohranu proizvoda tvrtke Apple mogu se izbrisati, zamijeniti i/ili preformatirati u tijeku servisa.
Nakon jamstvenog servisa vaš proizvod tvrtke Apple ili zamjenski proizvod bit će vam vraćen s konfiguracijom s kojom vam je vaš proizvod tvrtke Apple bio inicijalno prodan, uz dodatak primjenjivih ažuriranja. Apple može instalirati softverska ažuriranja sustava kao dio jamstvenog servisa kojim će se proizvodu tvrtke Apple onemogućiti vraćanje na starije verzije softvera sustava. Aplikacije trećih strana instalirane na proizvod tvrtke Apple možda neće biti kompatibilne ili raditi s proizvodom tvrtke Apple zbog softverskog ažuriranja sustava. Sami ste odgovorni za ponovnu instalaciju svih drugih softverskih programa, podataka i informacija. Vraćanje i reinstalacija drugih softverskih programa, podataka i informacija nisu obuhvaćeni ovim jamstvom.
Servis možete zatražiti i u zemlji u kojoj proizvod nije kupljen, no u tom slučaju dužni ste pridržavati se svih primjenjivih uvoznih i izvoznih zakona i propisa te platiti sve carinske naknade, PDV i druge povezane poreze i troškove. 
Važno: ne pokušavajte otvoriti Apple proizvod osim u slučaju da je u priručniku za korisnike navedeno kako ga se otvara, niti s njega uklanjati ikakve zaštitne kapice. Otvaranje proizvoda tvrtke Apple ili uklanjanje zaštitnih kapica može uzrokovati oštećenje koje nije obuhvaćeno ovim jamstvom. Samo Apple ili AASP mogu servisirati proizvode tvrtke Apple.
ŠTO ĆE APPLE UČINITI U SLUČAJU JAMSTVENOG ZAHTJEVA?
U slučaju da za vrijeme trajanja jamstva Appleu podnesete zahtjev u skladu s ovim jamstvom, Apple će prema svom izboru:
(i) popravitiproizvod tvrtke Apple koristeći nove ili rabljene dijelove koji izvedbom i pouzdanošću odgovaraju novima, ili 
(ii) zamijeniti Apple proizvod jednakim modelom (ili, uz vaš pristanak, proizvodom slične funkcionalnosti) sačinjenim od novih i/ili prethodno korištenih dijelova koji su performansama i pouzdanošću jednaki novima, ili 
(iii) vratiti iznos kupovne cijene u zamjenu za povrat vašeg proizvoda tvrtke Apple.
Kada se proizvod ili dio zamijene, odnosno za njih vam bude vraćen novac, zamjenski proizvod postaje vašom imovinom, a dio koji je zamijenjen ili za koji je vraćen novac postaje vlasništvo tvrtke Apple.
Za zamjenski dio ili proizvod ili popravljeni proizvod tvrtke Apple vrijedi jamstveno razdoblje preostalo za originalni proizvod tvrtke Apple ili devedeset (90) dana od datuma zamjene ili popravka, što god bilo dulje. 
Za usluge zatražene u zemlji u kojoj proizvod tvrtke Apple nije kupljen, Apple može popraviti ili zamijeniti proizvode i dijelove usporedivim proizvodima i dijelovima koji su u skladu s lokalnim standardima.
KAKO OSTVARITI JAMSTVENI SERVIS? 
Pogledajte sljedeće mrežne resurse za pomoć prije nego što zatražite jamstveni servis:
Informacije o međunarodnoj podršci
www.apple.com/support/country
Ovlašteni pružatelji usluga tvrtke Apple, ovlašteni distributeri tvrtke Apple i maloprodajne trgovine tvrtke Apple
https://support.apple.com/hr-hr/HT1434
Appleova služba za korisničku podršku i servis
www.apple.com/support/contact/phone_contacts.html
Besplatna podrška tvrtke Apple
www.apple.com/support/country/index.html?dest=complimentary
Ako nemate pristup internetu ili proizvod tvrtke Apple ne radi ispravno ni nakon što ste se poslužili navedenim resursima, obratite se predstavniku tvrtke Apple ili, ako je primjenjivo, maloprodajnoj trgovini u vlasništvu tvrtke Apple ("maloprodaja tvrtke Apple") ili AASP-u, i oni će vam pomoći utvrditi treba li vaš proizvod tvrtke Apple servis te će vam, ako je potrebno, dati informacije o tome koja od opcija jamstvenog servisa tvrtke Apple navedenih u nastavku ispunjava vaše potrebe. 
Prije ostvarivanja jamstvenog servisa, tvrtka Apple ili njezini zastupnici mogu od Vas zatražiti predočenje dokaza o kupnji, odgovore na pitanja osmišljena da pomognu u dijagnosticiranju potencijalnih problema te pridržavanje procedura tvrtke Apple za ostvarivanje jamstvenog servisa, npr. pridržavanje uputa za pakiranje i slanje proizvoda tvrtke Apple u slučaju Servisa slanjem poštom, kako je opisano u nastavku. 
OPCIJE JAMSTVENOG SERVISA
Apple će pružiti uslugu jamstvenog servisa na jedan od sljedećih načina:
(i) Servis po donošenju. Tvrtka Apple može zatražiti da vratite svoj proizvod tvrtke Apple u maloprodaju tvrtke Apple ili na adresu AASP-a koji pruža uslugu servisa po donošenju. Vaš proizvod tvrtke Apple može se poslati na adresu servisa tvrtke Apple ("ARS") radi servisiranja. Nakon obavijesti o završetku servisa, dužni ste odmah preuzeti Apple proizvod iz maloprodajne trgovine Apple ili na adresi ovlaštenog servisa, osim u slučaju da vas Apple obavijesti kako će proizvod biti poslan izravno na vašu adresu.
(ii) Servis slanjem poštom. U slučaju da Apple odluči servis obaviti putem svoje usluge servisa slanjem poštom, poslat će vam unaprijed plaćene tovarne listove (ako je potrebno), materijal za pakiranje i upute za pravilno pakiranje i adresiranje vašeg Apple proizvoda kako biste ga mogli poslati Appleovoj maloprodajnoj trgovini ili ovlaštenom servisu za Apple proizvode. Nakon obavljenog servisa ARS ili AASP vratit će vam vaš proizvod tvrtke Apple. Apple će snositi troškove dostave i vraćanja uređaja pod uvjetom da se poštuju upute o načinu pakiranja i dostave Apple proizvoda.
(iii) Servis pomoću dijelova koji se mogu samostalno instalirati (DIY). U sklopu Servisa pomoću dijelova koji se mogu samostalno instalirati (DIY) tvrtka Apple osigurat će vam zamjenski proizvod ili jednostavno zamjenjive dijelove ili dodatke proizvodu, poput tipkovnice ili miša, koji se mogu zamijeniti bez upotrebe alata.  Napomena: tvrtka Apple nije odgovorna za troškove radova nastale u vezi sa servisom pomoću dijelova koji se mogu samostalno instalirati (DIY). Ako vam je potrebna dodatna pomoć sa zamjenom, obratite se tvrtki Apple na dolje navedeni telefonski broj ili posjetite maloprodaju tvrtke Apple ili ured AASP-a. Ako tvrtka Apple odabere opciju servisa s pomoću dijelova koji se mogu samostalno instalirati (DIY), primjenjuje se sljedeći postupak: 
(a) servis u slučajevima u kojima Apple traži povrat zamijenjenog proizvoda, dijela ili dodatne opreme: Tvrtka Apple može zahtijevati autorizaciju kreditnom karticom kao osiguranje za maloprodajnu cijenu zamjenskog proizvoda, dijela ili dodatne opreme te pripadajuće troškove dostave. Tvrtka Apple poslat će vam zamjenski proizvod, dio ili dodatnu opremu s uputama za zamjenu, ako je primjenjivo, i zahtjev za povratak zamijenjenog proizvoda ili dijela. Ako se pridržavate uputa, tvrtka Apple otkazat će autorizaciju kreditne kartice pa stoga nećete biti terećeni za cijenu proizvoda ili dijela i troškove dostave s vaše adrese i do vaše adrese. Ako ne vratite zamijenjeni proizvod, dio ili dodatnu opremu kako je navedeno u uputama ili vratite zamijenjeni proizvod, dio ili dodatnu opremu u stanju zbog kojega servis nije moguć, tvrtka Apple teretit će vašu kreditnu karticu za autorizirani iznos. Ako ne možete osigurati autorizaciju kreditne kartice, servis vam možda neće biti dostupan i tvrtka Apple ponudit će vam alternativni dogovor za servis.
(b) servis u slučajevima u kojima Apple ne traži povrat zamijenjenog proizvoda, dijela ili dodatne opreme: Tvrtka Apple besplatno će vam poslati zamjenski proizvod, dio ili dodatnu opremu s uputama za ugradnju, ako je primjenjivo, i zahtjev za zbrinjavanje zamijenjenog proizvoda, dijela ili dodatne opreme. 
OGRANIČENJE ODGOVORNOSTI
(i) Čitav sporazum:
Osim prava koja imate prema zakonu o zaštiti potrošača kako je navedeno na početku ovog dokumenta, sva jamstva, odredbe i drugi uvjeti koji nisu navedeni u ovom jamstvenom dokumentu isključeni su iz Jednogodišnjeg ograničenog jamstva tvrtke Apple. Neke zemlje ne dopuštaju ograničenje trajanja takvih jamstava, odredbi i/ili podrazumijevanih uvjeta, stoga se gore opisana ograničenja možda ne odnose na vas.
(ii) Odricanje odgovornosti u vezi s podacima:
Tvrtka Apple ne jamči, ne izjavljuje niti se obvezuje da će moći popraviti ili zamijeniti bilo koji proizvod tvrtke Apple u sklopu ovog jamstva bez rizika za informacije i/ili rizika od gubitka informacija i/ili podataka spremljenih na proizvodu tvrtke Apple. 
(iii) Ograničenje odgovornosti:
Tvrtka Apple ni u kojim okolnostima nije odgovorna za sljedeće:
	◦	bilo kakve gubitke koji nisu uzrokovani našim kršenjem ovog jamstvenog dokumenta
	◦	bilo kakve gubitke ili štete koji, u vrijeme kupnje proizvoda, nisu bili razumno predvidljiva posljedica kršenja ovog jamstvenog dokumenta od strane tvrtke Apple ili
	◦	gubitke u vezi s bilo kakvim Vašim poslovanjem, izgubljenu dobit, gubitak podataka ili propuštanje prilike.
Odredbe ovog jamstvenog dokumenta ne primjenjuju se na (i) smrt ili osobne ozljede, (ii) prevaru ili ozbiljan nemar, (iii) zavaravajuće lažno predstavljanje ili (iv) bilo kakvu drugu odgovornost koju zbog zakonskih odredbi nije moguće ograničiti ili isključiti. 
OPĆENITO
Nijedan distributer, zastupnik ili zaposlenik tvrtke Apple nije ovlašten mijenjati, proširivati ili nadopunjavati ovo jamstvo. 
U slučaju da bi se ijedan uvjet smatrao nezakonitim ili neprimjenjivim po sili zakona, bit će isključen iz jamstva, no to neće utjecati na zakonitost ili primjenjivost ostalih uvjeta. 
Na ovo jamstvo primjenjuje se zakonodavstvo zemlje u kojoj je proizvod tvrtke Apple kupljen. 
Za proizvode kupljene u Bjelorusiji, Ukrajini, Kazahstanu, Moldovi, Armeniji, Azerbajdžanu, Kirgistanu, Uzbekistanu, Turkmenistanu ili Tadžikistanu radni je vijek proizvoda tvrtke Apple tri (3) godine.
© 2020 Apple Inc. All rights reserved. Apple i logotip Apple robne su marke tvrtke Apple Inc. registrirane u SAD-u i drugim zemljama.
060320-EMEA-VAD-Universal-Warranty-Croatian-v1.3
