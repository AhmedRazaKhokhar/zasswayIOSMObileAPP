ROMÂNĂ

APPLE INC
CONTRACT DE LICENȚĂ SOFTWARE PENTRU APPLE tvOS
Licență individuală

VĂ RUGĂM SĂ CITIȚI CU ATENȚIE ACEST CONTRACT DE LICENȚĂ SOFTWARE (“LICENȚĂ”) ÎNAINTE DE A UTILIZA APPLE TV SAU DE A DESCĂRCA ACTUALIZAREA SOFTWARE CARE ÎNSOȚEȘTE ACEASTĂ LICENȚĂ. PRIN UTILIZAREA APPLE TV SAU DESCĂRCAREA UNEI ACTUALIZĂRI SOFTWARE, DUPĂ CAZ, SUNTEȚI DE ACORD CU OBLIGAȚIA DE A RESPECTA CONDIȚIILE PREZENTEI LICENȚE. DACĂ NU SUNTEȚI DE ACORD CU CLAUZELE PREZENTEI LICENȚE, NU UTILIZAȚI APPLE TV ȘI NU DESCĂRCAȚI ACTUALIZAREA SOFTWARE.

DACĂ AȚI ACHIZIȚIONAT RECENT UN APPLE TV ȘI NU SUNTEȚI DE ACORD CU CLAUZELE LICENȚEI, PUTEȚI RETURNA APPLE TV ÎN CADRUL PERIOADEI DE RETURNARE LA MAGAZINUL APPLE STORE SAU LA DISTRIBUITORUL AUTORIZAT DE LA CARE L-AȚI OBȚINUT PENTRU A OBȚINE RAMBURSAREA CONTRAVALORII ACESTUIA, ÎN CONFORMITATE CU POLITICA DE RETURNARE APPLE DISPONIBILĂ LA https://www.apple.com/legal/sales-support/.

1. Generalități.
A. Software-ul (inclusiv codul Boot ROM, software-ul integrat și software-ul de la terțe părți), documentația, interfețele, conținutul, fonturile și orice alte date care însoțesc Apple TV (“Software tvOS original”), care pot fi actualizate sau înlocuite prin îmbunătățiri ale funcționalităților, actualizări software sau software-uri de restaurare a sistemului furnizate de Apple (“Actualizări software tvOS”), fie că se află în memorie doar pentru citire, pe orice alt suport sau în orice altă formă (Software-ul tvOS original și Actualizările software tvOS sunt denumite colectiv “Software tvOS”) vă sunt licențiate și nu vândute de către Apple Inc. (“Apple”) pentru a fi utilizate doar în conformitate cu clauzele prezentei Licențe. Apple și licențiatorii săi își păstrează dreptul de proprietate asupra Software-ului tvOS în sine și își rezervă toate drepturile care nu vă sunt acordate în mod expres. Sunteți de acord că termenele prezentei Licențe se vor aplica oricărei aplicații marca Apple care poate fi integrată pe Apple TV-ul dvs., cu excepția cazului în care aplicația respectivă are o licență separată, caz în care sunteți de acord că termenele licenței respective vor guverna modul în care utilizați aplicația.

B. Apple, la discreția sa, poate pune la dispoziție Actualizări software tvOS. Este posibil ca Actualizările software tvOS, dacă vor exista, să nu includă în mod necesar toate funcționalitățile software existente sau funcționalitățile noi pe care Apple le lansează pentru modelele noi sau diferite de Apple TV. Clauzele prezentei Licențe vor guverna orice Actualizări software tvOS, cu excepția cazului în care asemenea Actualizări software tvOS sunt însoțite de o licență separată, caz în care sunteți de acord că vor guverna clauzele licenței respective.

2. Utilizările permise de licență și restricțiile.
A. Sub incidența clauzelor și condițiilor prezentei Licențe, vă este acordată o licență neexclusivă și limitată de a utiliza Software-ul tvOS pe un singur Apple TV purtând marca Apple. Sunteți de acord să nu instalați, utilizați sau rulați Software-ul tvOS pe niciun dispozitiv care nu poartă marca Apple și să nu le permiteți altor persoane să întreprindă aceste acțiuni. Cu excepția derogărilor prevăzute în Secțiunea 2(B) de mai jos și în afara cazului existenței unor alte prevederi într-un contract separat între dvs. și Apple, prezenta Licență nu permite ca Software-ul tvOS să existe pe mai multe dispozitive Apple TV marca Apple în același timp și vă interzice să distribuiți sau să puneți la dispoziție Software-ul tvOS într-o rețea unde ar putea fi utilizat de mai multe dispozitive simultan. Această Licență nu vă acordă niciun drept de a utiliza interfețele proprietare Apple și alte proprietăți intelectuale în vederea conceperii, dezvoltării, fabricării, licențierii sau distribuirii unor terțe dispozitive și accesorii sau unor terțe aplicații software, destinate utilizării cu Apple TV. Unele dintre aceste drepturi sunt disponibile sub licențe distincte de la Apple. Pentru informații suplimentare despre dezvoltarea aplicațiilor software sau a dispozitivelor și accesoriilor pentru Apple TV de către terți, vizitați https://developer.apple.com/.

B. Sub incidența clauzelor și condițiilor prezentei Licențe, vă este acordată o licență neexclusivă și limitată pentru a descărca Actualizările software tvOS ce pot fi puse la dispoziție de Apple pentru modelul dvs. de Apple TV pentru a actualiza sau a restaura software-ul de pe orice astfel de Apple TV pe care îl dețineți sau controlați. Prezenta Licență nu vă permite să actualizați sau să restaurați niciun Apple TV pe care nu îl controlați sau dețineți, și vă interzice să distribuiți sau să puneți la dispoziție Actualizările software tvOS într-o rețea unde ar putea fi utilizate de mai multe dispozitive sau computere simultan.

C. Nu vă sunt permise și sunteți de acord să nu întreprindeți sau să permiteți altora să întreprindă, copierea (cu excepția celei permise în mod expres de prezenta Licență), decompilarea, procedee de reverse-engineering, dezasamblarea, încercarea de a deriva codul sursă, decriptarea, modificarea, sau crearea de lucrări derivate ale Software-ului tvOS sau ale oricăror servicii furnizate de Software-ul tvOS, integral sau ale oricărei părți a acestora (cu excepția cazului și doar în măsura în care oricare dintre restricțiile sus-menționate este interzisă prin dispoziții legale sau prin condițiile de licențiere ce guvernează utilizarea componentelor open source care pot fi incluse în Software-ul tvOS). Sunteți de acord să nu eliminați, să nu ascundeți sau să nu modificați orice notificări de proprietare (inclusiv mențiuni referitoare la mărci comerciale sau drepturile de proprietate) ce pot fi adăugate la sau conținute în Software-ul Apple.

D. Software-ul tvOS poate fi utilizat pentru a reproduce materiale atât timp cât această utilizare se limitează la reproducerea materialelor neprotejate prin drepturi de autor, materialelor pentru care dețineți dreptul de autor sau materialelor pe care sunteți autorizat sau pentru care dispuneți de o permisiune legală de a le reproduce. Drepturile de proprietate intelectuală și de titlu din și pentru orice conținut afișat, stocat sau accesat prin intermediul Apple TV-ului dvs. aparțin deținătorului conținutului respectiv. Acest conținut poate fi protejat prin drepturi de autor sau de alte legi și tratate privind proprietatea intelectuală și poate face obiectul unor termene de utilizare ale terțelor părți care îl furnizează. Cu excepția prevederilor contrare din prezenta, această Licență nu vă acordă niciun drept de utilizare a unui astfel de conținut și nici nu vă garantează că acesta va continua să fie disponibil pentru dvs.

E. Sunteți de acord să utilizați Software-ul și Serviciile tvOS (așa cum sunt definite în Secțiunea 5 de mai jos) în conformitate cu toate legile în vigoare, inclusiv legile locale ale țării sau regiunii în care aveți domiciliul sau în care descărcați sau utilizați Software-ul și Serviciile tvOS. Este posibil ca funcționalitățile Software-ului și Serviciilor tvOS să nu fie disponibile în toate limbile și în toate regiunile, iar anumite funcționalități pot varia în funcție de regiune.

F. Utilizarea App Store necesită o combinație unică între numele de utilizator și parolă, cunoscută sub numele de ID Apple. De asemenea, un ID Apple este necesar pentru accesarea actualizărilor pentru aplicație și pentru accesarea anumitor funcționalități ale Software-ului și Serviciilor tvOS. Luați la cunoștință că unele funcționalități și Servicii ale Software-ului tvOS transmit date și pot avea impact asupra costurilor asociate abonamentului dvs. de date și că sunteți responsabil pentru asemenea costuri. Calitatea afișării filmelor sau altor tipuri de conținut transmise în flux poate varia de la un dispozitiv la altul și poate fi influențată de numeroși factori, precum localizarea dvs, ecranul televizorului, furnizorul de conținut și lățimea de bandă disponibilă sau viteza conexiunii dvs. Internet.

G. Software-ul tvOS va verifica periodic la Apple dacă există actualizări ale Software-ului tvOS, ale screensaverului Aerial și ale aplicațiilor instalate pe Apple TV-ul dvs. Dacă este disponibilă o actualizare, aceasta va fi descărcată și instalată automat pe Apple TV-ul dvs. Prin utilizarea Software-ului tvOS, sunteți de acord că Apple poate descărca și instala asemenea actualizări automate pe Apple TV-ul dvs. Puteți dezactiva în orice moment actualizările automate ale Software-ului tvOS, screensaverului Aerial și aplicațiilor din Configurări.

3. Transferarea. Sunt interzise închirierea, darea în leasing, împrumutul, vânzarea, redistribuirea sau sublicențierea Software-ului tvOS. Cu toate acestea, puteți realiza o transferare unică și permanentă a tuturor drepturilor dvs. de licență asupra Software-ului tvOS către o altă parte, asociată cu transferarea proprietății asupra Apple TV-ului dvs, în următoarele condiții: (a) transferul trebuie să includă Apple TV-ul și Software-ul tvOS în integralitatea sa, inclusiv toate părțile componente și prezenta Licență; (b) nu veți păstra nicio copie a Software-ului tvOS, integrală sau parțială, inclusiv copiile stocate pe un computer sau pe un alt dispozitiv de stocare; și (c) partea care va primi Software-ul tvOS va lua la cunoștință și va accepta termenele și condițiile din prezenta Licență. Toate componentele Software-ului tvOS sunt furnizate în cadrul unui pachet și nu pot fi separate de pachet și distribuite drept aplicații autonome. Software-ul tvOS furnizat împreună cu un anumit produs hardware marca Apple nu poate fi executat pe alte modele de hardware marca Apple.

4. Consimțământul referitor la utilizarea datelor.
A. Când utilizați căutarea Apple TV, interogările dvs. de căutare, rezultatele pe care le selectați și datele de utilizare asociate vor fi trimise la Apple pentru a procesa solicitările dvs. de căutare. De asemenea, Apple poate colecta informații despre dispozitiv, cum ar fi adresa IP, tipul dispozitivului, versiunea și tipul sistemului de operare și identificatori unici ai dispozitivului pentru a vă furniza rezultate mai relevante ale căutării, pentru a detecta și preveni fraudele și pentru a îmbunătăți căutarea Apple TV precum și alte produse și servicii Apple. Pentru a vă oferi rezultate relevante ale căutării, de fiecare dată când efectuați o căutare, starea abonamentului dvs. la orice aplicații/servicii prin abonament eligibile de la terți (de exemplu, Netflix) vor fi trimise la Apple. Dacă nu doriți ca interogările dvs. de căutare și datele de utilizare asociate (inclusiv starea abonamentului) să fie trimise la Apple, nu ar trebui să utilizați funcționalitatea de căutare Apple TV. Prin utilizarea acestei funcționalități, sunteți de acord și acceptați transmiterea, colectarea, păstrarea, procesarea și utilizarea acestor informații în modurile descrise mai sus de către Apple, societățile sale afiliate, agenții, directorii și concesionarii săi.

B. Anumite funcționalități, precum Analiză și Siri pot avea nevoie de informații de pe Apple TV-ul dvs. pentru a asigura funcționarea acestora. Atunci când activați sau utilizați aceste funcționalități, vor fi furnizate detalii referitoare la informațiile care sunt trimise la Apple și modul în care pot fi folosite acestea. Puteți afla mai multe detalii accesând https://www.apple.com/privacy/.

C. Informațiile dvs. vor fi întotdeauna tratate în conformitate cu Politica de confidențialitate Apple, care poate fi vizualizată la: https://www.apple.com/legal/privacy/.

5. Serviciile și Materialele unor terți.
A. Software-ul tvOS permite accesul la Apple iTunes Store, App Store, Game Center, iCloud și la alte servicii și site-uri web aparținând Apple și unor terți (denumite colectiv și individual “Servicii”). Utilizarea acestor Servicii necesită acces la Internet, iar utilizarea anumitor Servicii poate necesita din partea dvs. un ID Apple, acceptarea unor termene suplimentare și poate face obiectul unor costuri suplimentare. Prin utilizarea acestui software în asociere cu un ID Apple sau alte Servicii, acceptați condițiile de utilizare aplicabile, precum ultima versiune a Termenelor și condițiilor Serviciilor multimedia Apple pentru țara sau regiunea în care accesați astfel de Servicii, pe care le puteți accesa și consulta la https://www.apple.com/legal/internet-services/itunes/.

B. Utilizarea serviciilor iCloud face obiectul următoarelor termene suplimentare: Termene și condiții iCloud, disponibile la https://www.apple.com/legal/internet-services/icloud/ și Politica de confidențialitate Apple, disponibilă la https://www.apple.com/legal/privacy.

C. Înțelegeți că prin utilizarea oricăruia dintre Servicii este posibil să întâlniți conținut ce poate fi considerat ofensator, indecent sau discutabil, conținut ce poate sau nu să fi fost identificat ca având limbaj explicit și că rezultatele oricărei căutări sau accesarea oricărei adrese URL pot genera automat și neintenționat linkuri sau referințe către materiale discutabile. Cu toate acestea, sunteți de acord să utilizați Serviciile pe propriul risc și Apple, societățile sale afiliate, agenții, directorii și concesionarii săi nu vor fi considerați răspunzători pentru conținutul ce poate fi considerat ofensator, indecent sau discutabil.

D. Unele Servicii pot afișa, include sau pune la dispoziție conținut, date, informații, aplicații sau materiale de la terți (“Materiale de la terți”) sau pot furniza linkuri către anumite site-uri web ale unor terți. Prin utilizarea acestor Servicii, recunoașteți și sunteți de acord că Apple nu poate fi considerat răspunzător pentru examinarea sau evaluarea conținutului, acurateței, integralității, actualității, validității, respectării drepturilor de autor, legalității, decenței, calității sau oricărui alt aspect al unor asemenea Materiale de la terți sau site-uri web ale unor terți. Apple, reprezentanții săi și societățile sale afiliate sau subsidiare nu garantează, nu aprobă, nu susțin și nu își asumă răspunderea față de dvs. sau față de orice altă persoană pentru orice Servicii, Materiale sau site-uri web de la terți sau pentru orice alte materiale, produse sau servicii de la terți. Materialele de la terți și linkurile către alte site-uri web sunt furnizate strict pentru propria dvs. comoditate.

E. În măsura în care încărcați orice conținut prin intermediul utilizării Serviciilor, declarați că dețineți toate drepturile pentru conținutul respectiv sau că dispuneți de o autorizație sau de un alt tip de permisiune legală pentru a-l încărca și că respectivul conținut nu încalcă niciuna dintre condițiile de utilizare aplicabile Serviciilor. Sunteți de acord că Serviciile includ conținut, informații și materiale protejate prin drepturi de proprietate care sunt deținute de Apple, de proprietarul site-ului sau de concesionarii acestora și care sunt protejate prin legislația referitoare la proprietatea intelectuală și alte legi, inclusiv, dar fără a se limita la drepturile de autor. Consimțiți să nu utilizați acest tip de conținut, informații sau materiale în alte moduri decât cele permise de Servicii și în nicio altă modalitate decât cea autorizată de termenele prezentei Licențe sau care încalcă orice drepturi de proprietate intelectuală ale unei terțe părți sau ale Apple. Nicio porțiune a Serviciilor nu poate fi reprodusă sub nicio formă și prin niciun mijloc. Sunteți de acord să nu modificați, închiriați, dați în leasing, împrumutați, vindeți, distribuiți sau să creați lucrări derivate pe baza Serviciilor, de nicio manieră și nu veți exploata Serviciile în niciun mod neautorizat, incluzând, dar fără limitare la utilizarea Serviciilor pentru transmiterea de viruși, viermi, troieni sau alte tipuri de malware pentru computer sau pentru violarea sau supra-încărcarea capacității rețelei. De asemenea, sunteți de acord să nu utilizați Serviciile în nicio manieră pentru a hărțui, abuza, spiona, amenința, defăima sau pentru a încălca sau viola în orice fel drepturile oricărei alte părți și că Apple nu este în niciun mod responsabil pentru asemenea utilizări din partea dvs, nici pentru orice mesaje sau transmisii hărțuitoare, amenințătoare, defăimătoare, ofensatoare, ilicite sau ilegale pe care le-ați putea recepționa ca rezultat al utilizării oricăruia dintre Servicii.

F. În plus, este posibil ca astfel de Servicii și Materiale de la terți să nu fie disponibile în toate limbile sau în toate țările sau regiunile. Apple nu face nicio reprezentare că asemenea Servicii și Materiale de la terți sunt adecvate sau disponibile pentru utilizare în indiferent ce localizare geografică particulară. În măsura în care optați să utilizați sau să accesați asemenea Servicii sau Materiale de la terți, o faceți din propria dvs. inițiativă și sunteți responsabil pentru respectarea oricăror legi în vigoare, inclusiv, dar fără a se limita la legile locale în vigoare și legile privind confidențialitatea și colectarea de date. Apple și concesionarii săi își rezervă dreptul de a modifica, suspenda, elimina sau dezactiva accesul la orice Servicii în orice moment și fără înștiințare prealabilă. Apple nu va fi în niciun caz răspunzător pentru eliminarea sau dezactivarea accesului la oricare asemenea Servicii. De asemenea, Apple poate impune limite asupra utilizării sau accesării unor anumite Servicii, în orice caz și fără înștiințare prealabilă sau asumare a răspunderii.

6. Încetarea. Prezenta Licență este în vigoare până la încetarea sa. Drepturile dvs. decurgând din această Licență vor înceta automat sau nu vor continua să mai fie în vigoare fără înștiințare din partea Apple dacă nu vă conformați oricărei condiții din prezenta Licență. După încetarea prezentei Licențe, trebuie să încetați orice utilizare a Software-ului tvOS. Prevederile secțiunilor 2C, 4, 5, 6, 7, 8, 9, 11 și 12 ale prezentei Licențe vor fi aplicabile și după orice asemenea încetare.

7. Exonerarea de garanții.
A. Dacă sunteți un client care este consumator (o persoană care utilizează Software-ul tvOS în afara activităților comerciale sau profesionale), este posibil să aveți drepturi legale în țara dvs. de reședință care să interzică aplicarea următoarelor limitări în cazul dvs. și, acolo unde sunt interzise, acestea nu se vor aplica în cazul dvs. Pentru a afla informații suplimentare despre drepturi, contactați o organizație locală în domeniul consultanței pentru consumatori.

B. RECUNOAȘTEȚI ȘI ACCEPTAȚI ÎN MOD EXPRES CĂ, ÎN LIMITELE PERMISE PRIN LEGILE ÎN VIGOARE, UTILIZAREA SOFTWARE-ULUI ȘI ORICĂROR SERVICII tvOS REALIZATE SAU ACCESATE PRIN INTERMEDIUL SOFTWARE-ULUI tvOS SE FACE PE PROPRIUL DVS. RISC ȘI VĂ ASUMAȚI INTEGRAL RISCURILE REFERITOARE LA CALITATEA SATISFĂCĂTOARE, PERFORMANȚĂ, ACURATEȚE ȘI EFORT.

C. ÎN LIMITELE MAXIME PERMISE PRIN LEGILE ÎN VIGOARE, SOFTWARE-UL ȘI SERVICIILE tvOS SUNT FURNIZATE “CA ATARE” ȘI “ÎN FUNCȚIE DE DISPONIBILITATE”, CU TOATE DEFECTELE ȘI FĂRĂ NICIUN FEL DE GARANȚIE, IAR APPLE ȘI CONCESIONARII APPLE (DENUMIȚI COLECTIV “APPLE” ÎN SENSUL SECȚIUNILOR 7 ȘI 8) SE EXONEREAZĂ DE ORICE GARANȚII ȘI CONDIȚII REFERITOARE LA SOFTWARE-UL ȘI SERVICIILE tvOS, FIE ELE EXPLICITE, IMPLICITE SAU LEGALE, INCLUZÂND, DAR FĂRĂ A SE LIMITA LA, GARANȚIILE ȘI/SAU CONDIȚIILE IMPLICITE DE VANDABILITATE, CALITATE SATISFĂCĂTOARE, ADECVARE LA UN ANUMIT SCOP, ACURATEȚE, FOLOSINȚĂ LINIȘTITĂ ȘI NEÎNCĂLCARE A DREPTURILOR TERȚELOR PĂRȚI.

D. APPLE NU GARANTEAZĂ CĂ UTILIZAREA SOFTWARE-ULUI ȘI SERVICIILOR tvOS VA FI LIPSITĂ DE PROBLEME, CĂ FUNCȚIILE CONȚINUTE SAU SERVICIILE EXECUTATE SAU FURNIZATE DE SOFTWARE-UL tvOS VOR CORESPUNDE CERINȚELOR DVS, CĂ FUNCȚIONAREA SOFTWARE-ULUI ȘI SERVICIILOR tvOS VA FI NEÎNTRERUPTĂ SAU LIPSITĂ DE ERORI, CĂ TOATE SERVICIILE VOR CONTINUA SĂ FIE PUSE LA DISPOZIȚIE, CĂ DEFECTELE DIN SOFTWARE-UL SAU SERVICIILE tvOS VOR FI CORECTATE SAU CĂ SOFTWARE-UL tvOS VA FI COMPATIBIL SAU VA FUNCȚIONA CU ORICE SOFTWARE, APLICAȚII SAU SERVICII ALE UNOR TERȚE PĂRȚI. INSTALAREA ACESTUI SOFTWARE tvOS POATE AFECTA DISPONIBILITATEA ȘI POSIBILITATEA DE UTILIZARE A SOFTWARE-ULUI, APLICAȚIILOR SAU SERVICIILOR UNOR TERȚE PĂRȚI, PRECUM ȘI A PRODUSELOR ȘI SERVICIILOR APPLE.

E. ÎN PLUS, RECUNOAȘTEȚI CĂ SOFTWARE-UL ȘI SERVICIILE tvOS NU SUNT DESTINATE SAU ADECVATE PENTRU UTILIZAREA ÎN SITUAȚII SAU MEDII ÎN CARE DEFECTAREA SAU ÎNTÂRZIERILE SOFTWARE-ULUI ORI SERVICIILOR tvOS SAU ERORILE ORI INEXACTITĂȚILE DIN CONȚINUT, DATELE SAU INFORMAȚIILE FURNIZATE DE ACESTEA AR PUTEA DUCE LA DECESUL, VĂTĂMAREA CORPORALĂ SAU LA DAUNE IMPORTANTE FIZICE ORI DE MEDIU, INCLUSIV, DAR FĂRĂ LIMITARE LA, OPERAREA INSTALAȚIILOR NUCLEARE, SISTEMELOR DE NAVIGARE SAU DE COMUNICAȚII AERIENE, SISTEMELOR DE CONTROL AL TRAFICULUI AERIAN, APARATELOR DE MENȚINERE ARTIFICIALĂ A VIEȚII SAU A SISTEMELOR DE ARMAMENT.

F. NICIO INFORMAȚIE SAU RECOMANDARE COMUNICATĂ VERBAL SAU ÎN SCRIS DE CĂTRE APPLE SAU UN REPREZENTANT AUTORIZAT APPLE NU VA CONSTITUI O GARANȚIE. ÎN CAZUL ÎN CARE SOFTWARE-UL SAU SERVICIILE tvOS SE VOR DOVEDI DEFECTUOASE, VĂ VEȚI ASUMA INTEGRAL SUPORTAREA COSTURILOR PENTRU TOATE DEPANĂRILE, REPARAȚIILE SAU CORECTURILE NECESARE. UNELE JURISDICȚII NU PERMIT EXCLUDEREA GARANȚIILOR IMPLICITE SAU LIMITĂRILE DREPTURILOR LEGALE APLICABILE ALE CONSUMATORULUI, ASTFEL ÎNCÂT ESTE POSIBIL CA EXCLUDERILE ȘI LIMITĂRILE DE MAI SUS SĂ NU SE APLICE ÎN CAZUL DVS.

8. Limitarea răspunderii. ÎN LIMITELE PERMISE DE LEGILE ÎN VIGOARE, APPLE, SOCIETĂȚILE SALE AFILIATE, AGENȚII SAU DIRECTORII SĂI NU VOR FI ÎN NICIUN CAZ RĂSPUNZĂTORI PENTRU VĂTĂMĂRI CORPORALE ȘI NICI PENTRU DAUNE INCIDENTALE, SPECIALE, INDIRECTE SAU CONSECUTIVE DE NICIUN FEL, INCLUZÂND, FĂRĂ LIMITARE, DAUNELE REZULTATE DIN PIERDERI DE PROFIT, CORUPEREA SAU PIERDEREA DATELOR, EȘECUL DE A TRANSMITE SAU DE A RECEPȚIONA ORICE DATE, ÎNTRERUPEREA ACTIVITĂȚII SAU ORICE ALTE DAUNE SAU PIERDERI COMERCIALE, REZULTATE DIN SAU AVÂND LEGĂTURĂ CU UTILIZAREA SAU INCAPACITATEA DVS. DE A UTILIZA SOFTWARE-UL ȘI SERVICIILE tvOS SAU ORICĂRUI SOFTWARE, APLICAȚII SAU SERVICII ALE UNOR TERȚE PĂRȚI ÎN CORELAȚIE CU SOFTWARE-UL SAU SERVICIILE tvOS, INDIFERENT DE CAUZĂ, FĂRĂ A ȚINE CONT DE TEORIA RĂSPUNDERII CIVILE (RĂSPUNDERE CONTRACTUALĂ, EXTRACONTRACTUALĂ SAU DE ALTĂ NATURĂ), CHIAR DACĂ APPLE A FOST AVIZAT ASUPRA POSIBILITĂȚII UNOR ASTFEL DE DAUNE. UNELE JURISDICȚII NU PERMIT EXCLUDEREA SAU LIMITAREA RĂSPUNDERII PENTRU VĂTĂMĂRI CORPORALE SAU PENTRU DAUNE INCIDENTALE SAU CONSECUTIVE, ASTFEL ÎNCÂT ESTE POSIBIL CA ACESTE LIMITĂRI SĂ NU SE APLICE ÎN CAZUL DVS. Răspunderea totală din partea Apple pentru toate daunele dvs. (în afara celei pe care legislația în vigoare ar putea-o cere în cazurile implicând vătămarea corporală) nu va depăși în niciun caz suma de cincizeci de dolari americani (50,00 $). Limitările de mai sus se vor aplica inclusiv în cazul în care compensația menționată mai sus nu reușește să își realizeze scopul esențial.

9. Controlul exporturilor. Nu puteți utiliza, exporta sau reexporta Software-ul tvOS decât în conformitate cu legislația Statelor Unite ale Americii și cu legislația jurisdicției în care a fost obținut Software-ul tvOS. În particular, dar fără limitare, Software-ul tvOS nu poate fi exportat sau reexportat (a) în orice țări supuse unui embargo de către Statele Unite ale Americii sau (b) oricărei persoane aflate pe lista “Specially Designated Nationals” a Ministerului de Finanțe din Statele Unite ale Americii sau pe listele “Denied Person” sau “Denied Entity” ale Ministerului Comerțului din Statele Unite ale Americii sau pe orice alte liste de restricții. Prin utilizarea Software-ului tvOS, declarați și garantați că nu vă aflați în niciuna din aceste țări și pe niciuna din aceste liste. De asemenea, sunteți de acord că nu veți utiliza Software-ul tvOS în niciun scop interzis de legislația Statelor Unite ale Americii, inclusiv, dar fără limitare la, dezvoltarea, proiectarea, fabricarea sau producția de rachete, arme nucleare, chimice sau biologice.

10. Utilizatorii finali din Guvernul Statelor Unite. Software-ul tvOS și documentația aferentă sunt “Commercial Items” (articole comerciale), așa cum este definit acest termen în clauza 48 C.F.R. (Code of Federal Rules) §2.101, constând în “Commercial Computer Software” (software comercial) și “Commercial Computer Software Documentation” (documentație pentru software comercial), așa cum sunt definiți acești termeni în clauzele 48 C.F.R. §12.212 sau 48 C.F.R. §227.7202, după caz. În conformitate cu clauza 48 C.F.R. §12.212 sau 48 C.F.R. între §227.7202-1 și 227.7202-4, după caz, elementele “Commercial Computer Software” și “Commercial Computer Software Documentation” sunt licențiate utilizatorilor finali din Guvernul Statelor Unite (a) doar ca și “Commercial Items” și (b) doar însoțite de aceleași drepturi garantate tuturor celorlalți utilizatori în conformitate cu condițiile generale incluse în prezenta. Drepturile nepublicate sunt rezervate în virtutea legilor drepturilor de autor în vigoare în Statele unite ale Americii.

11. Legea guvernantă și independența clauzelor. Prezenta Licență va fi guvernată și interpretată în conformitate cu legislația Statului California, excluzând prevederile dreptului internațional privat. Prezenta Licență nu va fi guvernată de Convenția Națiunilor Unite asupra contractelor de vânzare internațională de mărfuri, a cărei aplicare este exclusă în mod expres. Dacă sunteți un consumator din Regatul Unit, prezenta Licență va fi guvernată de legile corespunzătoare jurisdicției reședinței dvs. Dacă, din orice motiv, o instanță a unei jurisdicții competente găsește orice prevedere a Licenței ca fiind inaplicabilă, în totalitate sau în parte, celelalte prevederi rămân în continuare aplicabile integral.

12. Integralitatea acordului; Limba prevalentă. Prezenta Licență constituie integralitatea acordului între dumneavoastră și Apple cu privire la utilizarea Software-ului tvOS și înlocuiește toate înțelegerile anterioare sau actuale asupra acestui subiect. Niciun amendament și nicio modificare a prezentei Licențe nu vor căpăta efect în afara cazului în care sunt scrise și semnate de către Apple. Orice traducere a prezentei Licențe este realizată pentru necesități locale și, în eventualitatea unei contradicții între versiunea în limba engleză și versiunea într-o altă limbă, versiunea în limba engleză va prevala în măsura permisă de legislația locală din jurisdicția dvs.

13. Recunoașterea terților.
A. Unele părți ale Software-ului tvOS pot utiliza sau include software de la terți și alte materiale protejate prin drepturi de autor. Recunoașterile, condițiile de licențiere și denegările pentru asemenea materiale sunt conținute în documentația electronică pentru Software-ul tvOS și utilizarea acestor materiale este guvernată de condițiile de utilizare respective.

B. Utilizarea MPEG-4. Acest produs este licențiat sub licența portofoliului de brevete MPEG-4 Visual pentru utilizare personală și necomercială din partea unui consumator pentru (i) codarea video în conformitate cu standardul MPEG-4 Visual (“Video MPEG-4”) și/sau (ii) decodarea video MPEG-4 care a fost codat de un consumator angajat într-o activitate personală și necomercială și/sau a fost obținut de la un furnizor de video licențiat de MPEG LA pentru a furniza video MPEG-4. Nicio licență nu este acordată și nu trebuie considerată implicită pentru orice alt fel de utilizare. Informații suplimentare, inclusiv referitoare la utilizarea și licențierea în scopuri promoționale, interne și comerciale pot fi obținute de la MPEG LA, LLC. Consultați https://www.mpegla.com.

C. Mențiunea H.264/AVC. În măsura în care Software-ul tvOS conține funcționalități de codare și/sau decodare AVC, utilizarea comercială a H.264/AVC necesită licențiere suplimentară și se aplică următoarele clauze: FUNCȚIONALITATEA AVC DIN SOFTWARE-UL tvOS ESTE LICENȚIATĂ ÎN PREZENTA DOAR PENTRU UTILIZARE PERSONALĂ ȘI NECOMERCIALĂ DIN PARTEA UNUI CONSUMATOR PENTRU (i) CODAREA VIDEO ÎN CONFORMITATE CU STANDARDUL AVC (“VIDEO AVC”) ȘI/SAU (ii) DECODAREA VIDEO AVC CARE A FOST CODAT DE UN CONSUMATOR ANGAJAT ÎNTR-O ACTIVITATE PERSONALĂ ȘI NECOMERCIALĂ ȘI/SAU VIDEO AVC CARE A FOST OBȚINUT DE LA UN FURNIZOR DE VIDEO LICENȚIAT PENTRU A FURNIZA VIDEO AVC. INFORMAȚII REFERITOARE LA ALTE UTILIZĂRI ȘI LICENȚE POT FI OBȚINUTE DE LA MPEG LA L.L.C. CONSULTAȚI HTTPS://WWW.MPEGLA.COM.

————————————
ÎNȘTIINȚĂRI DIN PARTEA APPLE
În cazul în care Apple trebuie să vă contacteze în legătură cu produsul sau contul dvs., consimțiți să recepționați înștiințările prin e-mail. Sunteți de acord că orice asemenea înștiințări pe care vi le trimitem electronic vor satisface orice cerințe legale în privința comunicațiilor.

EA1708
27.07.2020